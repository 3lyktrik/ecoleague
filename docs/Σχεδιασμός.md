# Σχεδιασμός

## Σαφής ορισμός προτεινόμενης λύσης

### Λύση

Για την αύξηση της συμμετοχής των πολιτών στην ανακύκλωση, υλοποιήσαμε ένα έξυπνο, αυτοματοποιημένο σύστημα υποστήριξης διαγωνισμών ανακύκλωσης.

Οι πολίτες που θα συμμετέχουν στο διαγωνισμό ανακύκλωσης, παίρνουν βαθμούς ανάλογα με τα υλικά που ανακυκλώνουν.

Τα υλικά ανιχνεύονται και καταγράφονται αυτόματα από το σύστημα, ενώ ταυτόχρονα οι ανάλογοι βαθμοί καταχωρούνται στο συγκεκριμένο πολίτη που τα ανακύκλωσε.

Κάθε ανακυκλώσιμο υλικό παίρνει συγκεκριμένους βαθμούς, οι οποίοι προστίθενται στη συνολική βαθμολογία του κάθε πολίτη.

Σε εβδομαδιαία βάση, οι πολίτες που ανακυκλώνουν τα περισσότερα υλικά και συγκεντρώνουν τη μεγαλύτερη βαθμολογία, αναδεικνύονται πρωταθλητές στην ανακύκλωση και βραβεύονται από το φορέα που διοργανώνει το διαγωνισμό.

### Οι στόχοι

-   Να κάνουμε την ανακύκλωση μέρος της καθημερινότητας με έναν ευχάριστο, δημιουργικό τρόπο.

-   Να καλλιεργήσουμε την οικολογική συνείδηση μέσα από το παιχνίδι και τη συμμετοχή.

-   Και φυσικά, να βοηθήσουμε έμπρακτα στην προστασία του περιβάλλοντος, γιατί η ανάγκη είναι μεγαλύτερη από ποτέ!

### Σχεδιασμός - Υλοποίηση

Το σύστημα αποτελείται από έξυπνους κάδους ανακύκλωσης, οι οποίοι ελέγχονται από Arduino και λειτουργούν ως εξής:

1.  Πρώτα γίνεται ταυτοποίηση του πολίτη με κάρτες RFID. Κάθε πολίτης προμηθεύεται μια κάρτα και αντιστοιχίζεται ο κωδικός της κάρτας με το όνομά του.

2.  Κατόπιν γίνεται ανίχνευση του υλικού που τοποθετεί ο πολίτης στον κάδο (μέταλλο, γυαλί, πλαστικό ή άλλο υλικό) και υπολογίζονται οι βαθμοί που κερδίζει. Ορίσαμε 50 βαθμούς για τα μέταλλα, 40 για τα πλαστικά και 30 για το γυαλί. Για την ανίχνευση, αρχικά ο αισθητήρας μετάλλων ανιχνεύει τα μέταλλα. Στη συνέχεια, αν το υλικό δεν είναι μέταλλο, ενεργοποιείται το laser, το οποίο στοχεύει σε ένα φωτοκύτταρο (το laser με το φωτοκύτταρο πρέπει να είναι ευθυγραμμισμένα). Αν το φωτοκύτταρο ενεργοποιηθεί, τότε το υλικό είναι διαφανές, δηλαδή γυαλί ή πλαστικό. Ενώ αν το laser δεν περάσει μέσα από το αντικείμενο, σημαίνει ότι αυτό δεν είναι διαφανές. Ο διαχωρισμός ανάμεσα στα δύο υλικά γίνεται μέσω της ζυγαριάς, καθώς το γυαλί είναι βαρύτερο από το πλαστικό. Θέσαμε ως όριο τα 100gr: πάνω από 100gr θεωρείται γυαλί, αλλιώς πλαστικό.

3.  Μετά την ανίχνευση του υλικού, το σύστημα συνδέεται μέσω WiFi σε μια βάση δεδομένων που φτιάξαμε στο διαδίκτυο (στο ThingSpeak), όπου αποθηκεύεται η βαθμολογία κάθε πολίτη. Το σύστημα διαβάζει την τρέχουσα βαθμολογία του πολίτη, προσθέτει τους βαθμούς ανακύκλωσης ανάλογα με το υλικό και στέλνει τη νέα βαθμολογία πάλι στη βάση δεδομένων.

4.  Κατά τη διάρκεια της διαδικασίας εμφανίζονται όλες οι πληροφορίες (το όνομα του πολίτη, οι βαθμοί από το υλικό που ανακύκλωσε, καθώς και οδηγίες) σε μια οθόνη LCD.

Παράλληλα αναπτύξαμε μια εφαρμογή για συσκευές Android, η οποία ανακτά όλες τις βαθμολογίες από τη βάση δεδομένων και εμφανίζει έναν αναλυτικό πίνακα (Hall Of Fame) με τις επιδόσεις όλων των πολιτών.

## Πρωτοτυπία της λύσης μας

Η λύση μας ξεχωρίζει γιατί **συνδυάζει τρεις βασικούς άξονες που δεν
συναντώνται συνήθως μαζί** σε υπάρχοντα συστήματα ανακύκλωσης:

1.  **Αυτοματοποιημένη αναγνώριση ανακυκλώσιμων υλικών:**\
    Το σύστημά μας χρησιμοποιεί έξυπνες τεχνολογίες (π.χ. μέτρηση βάρους, ανίχνευση διαφάνειας, ταυτοποίηση με κάρτες) ώστε να καταγράφει **αυτόματα** τα υλικά χωρίς την ανάγκη **χειροκίνητης** παρέμβασης.

2.  **Ατομική βαθμολόγηση πολιτών:**\
    Η κάθε ενέργεια ανακύκλωσης **καταχωρείται στο προφίλ του συγκεκριμένου πολίτη**, κάτι που **σπάνια συναντάται** σε υπάρχοντα συστήματα ανακύκλωσης. Έτσι, αναδεικνύεται η ατομική προσπάθεια και όχι μόνο η συλλογική.

4.  **Διαγωνιστική λογική και επιβράβευση:**\
    Με την εβδομαδιαία ανακοίνωση "πρωταθλητών ανακύκλωσης", το σύστημα προσφέρει **κίνητρο μέσω υγιούς ανταγωνισμού**, δημιουργώντας μια διαδραστική, παιχνιδοποιημένη εμπειρία που **κάνει την ανακύκλωση πιο ελκυστική** - ειδικά για τις νεότερες ηλικίες.

Επιπλέον, το σύστημά μας έχει σχεδιαστεί ώστε να μπορεί:

-   Να **προσαρμοστεί εύκολα** στις ανάγκες ενός σχολείου, ενός δήμου ή μιας γειτονιάς.

-   Να **συνδεθεί με εφαρμογές για κινητά**, ώστε οι πολίτες να παρακολουθούν την πρόοδό τους σε πραγματικό χρόνο.

Έτσι, δεν πρόκειται απλώς για μια τεχνολογική λύση, αλλά για ένα **κοινωνικό εργαλείο αλλαγής συμπεριφοράς**, που ενισχύει την περιβαλλοντική συνείδηση με τρόπο **καινοτόμο, προσιτό και διασκεδαστικό**.

## Κόστος

Το κόστος των αυτοματισμών για έναν κάδο είναι περίπου 90€.

## Λίστα υλικών και εργαλείων

Για την υλοποίηση του project (για έναν κάδο) χρησιμοποιήθηκαν τα
παρακάτω υλικά:

  ---- ---------------------------------- ------------------ ------------- ------------
       **Είδος**                          **Τιμή**           **Τεμάχια**   **Σύνολο**

  1    Arduino Uno R4 - WiFi              32,80 €            1             32,80 €

  2    Καλώδιο USB type-C                 3,20 €             1             3,20 €

  3    Breadboard                         2,20 €             1             2,20 €

  4    Καλώδια breadboard Μ-Μ (δεκάδα)    1,80 €             2             3,60 €

  5    Καλώδια breadboard F-Μ (δεκάδα)    1,80 €             2             3,60 €

  6    Τροφοδοτικό 12V -- 1A              3,80 €             1             3,80 €

  7    Οθόνη 16x2 Character LCD - (I2C    5,90 €             1             5,90 €
       Protocol)                                                           

  8    Αναγνώστης καρτών RFID - MFRC-522  5,90 €             1             5,90 €

  9    Κάρτες RFID 13.56MHz               0,80 €             8             6,40 €

  10   Αισθητήρας φορτίου (load cell)     4,80 €             1             4,80 €
       1Kgr                                                                

  11   Ενισχυτής αισθητήρα φορτίου HX711  1,90 €             1             1,90 €

  12   Επαγωγικός αισθητήρας 18mm -       5,90 €             1             5,90 €
       LJ18A3-8-Z/BX                                                       

  15   Φωτοαντίσταση LDR 5mm              0,20 €             1             0,20 €

  16   Laser                              2,60 €             1             2,60 €

  17   Buzzer                             0,40 €             1             0,40 €

  20   Αντίσταση 100Ω                     0,02 €             1             0,02 €

  21   Αντίσταση 1ΚΩ                      0,02 €             1             0,02 €

  25   Νήμα 1,75 mm - 0.5Kgr              9,00 €             1             9,00 €

                                                                           

                                          **ΓΕΝΙΚΟ ΣΥΝΟΛΟ:**               92,24 €
  ---- ---------------------------------- ------------------ ------------- ------------

## Σχέδια

### Κύκλωμα

![Κύκλωμα](/hardware-design/RecyclingChallengeCircuit.png)

### Θήκη (Case)

Σχεδιάσαμε στο TinkerCAD και εκτυπώσαμε στον 3D εκτυπωτή μια θήκη για τη
συσκευή μας, πάνω στην οποία προσαρμόζονται όλοι οι αισθητήρες, καθώς
και το δίσκο της ζυγαριάς.

Τα σχέδια της τελευταίας έκδοσης της θήκης σε μορφή αρχείων stl μπορείτε
να τα δείτε [εδώ](/hardware-design/3D-objects).

![Θήκη](/hardware-design/3D-objects/Case.png)

![Δίσκος](/hardware-design/3D-objects/ScaleDisc.png)

## Βασικός αλγόριθμος

![Βασικός Αλγόριθμος](/code/BasicAlgorithm.png)
